<!DOCTYPE html>
<html lang="en" >
<head>
  <meta charset="UTF-8">
  <meta name="viewport" content="width=device-width, initial-scale=1">

  <title>Ready sir</title>
  <script src="https://cdnjs.cloudflare.com/ajax/libs/modernizr/2.8.3/modernizr.min.js" type="text/javascript"></script>

<link rel="stylesheet" href="https://cdnjs.cloudflare.com/ajax/libs/normalize/5.0.0/normalize.min.css">
<link rel='stylesheet' href='https://fast.fonts.net/cssapi/2c229d3b-1e35-47f4-954a-e92fa5d7210b.css'><link rel="stylesheet" href="css/style-tech-blog-1.css">
<link href="https://fonts.googleapis.com/css?family=Fira+Code&display=swap" rel="stylesheet">
<link href="https://fonts.googleapis.com/css?family=Roboto|Roboto+Condensed:300|Roboto+Mono:300|Ubuntu&display=swap" rel="stylesheet">
<style>
mark {
  background-color: #c7c7c7;
  color: black;
  font-family: 'Fira Code', monospace;
}
.responsive {
  width: 100%;
  height: auto;
}
</style>
</head>
<body>
<!-- partial:index.partial.html -->
<article>
    <h1>ആരതി</h1>
    <p class="author">by Navaneeth KT<br/> Orginaly Published on Prathilipi malayalam.</p>
    <!-- <p class="tags">Filed in ML, GPU,GCP, tags.</p> -->
    <p class="intro">ഒരു മനു സ്‌മൃതി , Manali - The adobe of manu </p>

    <p>ആ തണുത്ത കാറ്റിന് പുതു മണ്ണിന്റെ മണമായിരുന്നു. നല്ല മഴയാണ് പുറത്തു കൂടെ കാറ്റും ഇടിയും ഉണ്ട്. നാഗരികതയുടെ മടുപ്പിൽ മഴയെ ഞാൻ എന്നോ മറന്നിരുന്നു. ഇടിവെട്ടി പെയ്യുന്ന ആ മഴയിൽ മേലാസകലം നനയണം എന്നുണ്ട്, പക്ഷെ എന്തോ ഒരു മടി. അവള് തന്നെയാണ് അതിനു കാരണം, ഒരു വാക്ക് മിണ്ടാതെ പോയതിന്റെ പരിഭവം കുറേശെ ഉണ്ടായിരുന്നു. ഉടനെ വീട്ടിലേക്കു തിരികെ പോകണം എന്ന് വിചാരിച്ചതായിരുന്നു, പക്ഷെ ഇനിയും അവളെ കാണാൻ പറ്റിയാലോ എന്ന ഒരു അതിമോഹം എന്നെ അവിടെ തന്നെ കുറച്ചു ദിവസങ്ങൾ പിടിച്ചു നിർത്തി. അതിനിടക്ക് ഒരു കാർത്തിക നാളിൽ കാലങ്ങൾക്കു ശേഷം ആ തറവാട് നിറയെ ചിരാതുകൾ കത്തിച്ചു അവളെയും പ്രതീക്ഷിച്ചു ഞാൻ ഇരുന്നു. ഏതോ മറയ്ക്കു പിന്നിൽ അവൾ എന്നിൽ നിന്നും മറഞ്ഞിരുന്ന് ആ സായം സന്ധ്യയിൽ മനയാകെ നിറശോഭയിൽ കുളിച്ചിരിക്കുന്നത് പ്രത്യക്ഷമായും അവളും നല്ലോണം ആസ്വദിച്ചിട്ടുണ്ടാകണം.
    </p>
    <p>
      പിറ്റേന്ന് എണീറ്റപ്പോൾ കിടക്ക നിറയെ ആ ചെറിയ പൂക്കൾ ആയിരുന്നു, ഞാൻ അറിയാതെ തന്നെ എന്നിലെ എന്നെ ആ പൂക്കൾ ഉണർത്തിയിട്ടുണ്ടായിരുന്നു . ആ പൂക്കളിൽ ലോലമായ പ്രണയം ആയിരുന്നില്ല ഞാൻ ആസ്വദിച്ചിരുന്നത്, എനിക്കതിൽ തീവ്രമായ എന്നിലെ അഗ്നിയെ ഉണർത്തുന്ന ഒരു ലഹരിയായിട്ടായിരുന്നു തോന്നിയിരുന്നത്. അവിടെ നിന്നാൽ എനിക്ക് വട്ടായി പോകും എന്നൊരു സ്ഥിതിയിൽ ആണ് ഞാൻ വീട്ടിലേക്കു മടങ്ങാം എന്ന തീരുമാനം എടുത്തത്. വരുന്നതിന്റെ തലേന്ന് നീലാംബരിയുടെ അടച്ചിട്ട മുറിയിൽ കയറി. പൊടി പിടിച്ചു കിടക്കുന്ന അവളുടെ ആ വിശാലമായ മുറിയും പടിഞ്ഞാറോട്ടു തുറക്കുന്ന ചെറിയ വാതിലുകൾ ഉള്ള ഒരു കൊച്ചു മേശയും കസേരയും ഇട്ടിരിക്കുന്ന ബാല്കണിയും വൃത്തിയാക്കി. അവിടെ നിന്നാൽ പറമ്പിലെ കുളം നല്ല രീതിയിൽ കാണാമായിരുന്നു. എല്ലാ അവധികാലങ്ങളിലും ഒരു സ്വർണ മീനായി അവൾ നീന്തി തുടിച്ചിരുന്ന കുളം. എവിടെ നോക്കിയാലും അവളുടെയും അവളുടെ കഥകളുടെയും കവിതകളുടെയും ശകലങ്ങളായിരുന്നു. ഒരു ചില്ലിട്ട തേക്കിന്റെ അലമാരയിൽ അവളുടെ പുസ്തകങ്ങൾ അടുക്കി വെച്ചിരിക്കുന്നു, പക്ഷെ അത് തുറക്കാൻ താക്കോൽ അവിടെ കാണാൻ ഇല്ലായിരുന്നു. കുറച്ചു നേരത്തെ തിരച്ചിലിനവസാനം അത് കിടക്കയുടെ അടിയിൽ നിന്ന് ഞാൻ കണ്ടു പിടിച്ചു. കൈപ്പടയിൽ എഴുതിയ ഓരോ കഥകളും കവിതകളും വായിക്കുമ്പോൾ അവൾ എന്റെ മനസ്സിൽ അടുത്ത് കൊണ്ടിരുന്നു. അതിൽ "ആരതി " എന്ന് തലക്കെട്ടെഴുതിയ ഒരു കവിതയുണ്ടായിരുന്നു, കവിയുടെ കൈപടയിൽ നിറം മങ്ങിയ നീലമഷിയിൽ എഴുതിയ ഒരു കൊച്ചു കവിത. പതിയെ ഓരോ വരിയിലൂടെയും ഞാൻ സഞ്ചരിച്ചു, പതിവുപോലെ പ്രണയം ചാലിച്ചായിരുന്നു ഓരോ വരിയും പക്ഷെ മഹാഭാരതത്തിലെ ഭീമന്റെയും ഹിഡുംബി യുടെയും പ്രണയം പറയുന്ന പൂർത്തിയാവാത്ത ആ കവിത എന്നെ ശെരിക്കും വിഷമിപ്പിച്ചു. പ്രണയം പറയുന്ന ആ കവിതയിലെ നായിക ഹിഡുംബി ദേവിയുടെ കഥ ഞാൻ വളരെ വിഷമിച്ചു കൊണ്ട് പതിയെ ആസ്വദിച്ചു. ആരതി എന്ന തലക്കെട്ടിന്റെ അർഥം മനസിലായില്ലായിരുന്നു എനിക്ക്. ഒരു പക്ഷെ കവിത അപൂര്ണമായതിനാലായിരിക്കാം. ആ പകുതിയെഴുതിയ കവിത അവളുടെ (മന)സമ്മതത്തോടു കൂടി തന്നെ ഞാൻ എന്റെ പെട്ടിയിൽ അടുക്കി വെച്ച് പാക്ക് ചെയ്തു. ചെറിയ തണുപ്പുള്ള, മഴ ചിണുങ്ങി ചിണുങ്ങി പെയ്യുന്ന ഒരു രാവിലെ ഞാൻ പതിയെ മനയോടും എന്റെ പ്രിയ സഖിയോടും യാത്ര പറഞ്ഞു.
    </p>
    <p>
      ആ പൊട്ടിയ കുപ്പിവള ചില്ലുകൾ ഭംഗിയായി ഇട്ടുവച്ചിരുന്ന ഒരു കൊച്ചു ചില്ലുപാത്രം എന്റെ കാറിന്റെ ഡാഷ്ബോര്‍ഡിനെ അലങ്കരിച്ചിരുന്നു. പാലക്കാടു മുതൽ കോഴിക്കോട് വരെയുള്ള എന്റെ ഒറ്റക്കുള്ള ഡ്രൈവിൽ അവൾ എന്റെ തൊട്ടടുത്ത സീറ്റിൽ എന്നെ നോക്കി കൊണ്ടിരുന്നിട്ടുണ്ടാകാം, പക്ഷെ അപ്പോളും അവളുടെ മൗനം വെടിഞ്ഞിട്ടുണ്ടായിരുന്നില്ല.
    </p>
    <p>
      തിരികെ വന്നതിനു ശേഷമുള്ള എന്റെ ദിവസങ്ങൾ വളരെ കടുപ്പമേറിയതായി തോന്നി. ഒരു നിമിഷത്തിൽ അമേരിക്കയിലേക്ക് തിരിച്ചു പോയാലോ എന്ന് വരെ ഞാൻ ചിന്തിച്ചു. പക്ഷെ എനിക്കതിനു കഴിയില്ലായിരുന്നു. ഇനി മനയിലേക്കു തിരികെ പോയാലും അവളെ കാണാൻ പറ്റും എന്ന എന്റെ പ്രതീക്ഷകൾക്ക് കാലം പതിയെ മങ്ങലേല്പിച്ചിരുന്നു. അതോ എന്റെ മനസിന്റെ ഒരു ഭ്രമാത്മകമായ വികൃതിയാണോ ഇത് എന്നും ഞാൻ ആലോചിച്ചു, ഏതോ ഒരു സ്വപ്നം യാഥാർഥ്യമായത് പോലെ അല്ലെങ്കിൽ ഉണർന്നിരുന്നുകൊണ്ടുള്ള ഒരു സ്വപ്നം......‌
    <p>
തിരികെ ജീവിതത്തിലേക്ക് വരാൻ എനിക്കൊരു യാത്ര അനിവാര്യമായിരുന്നു.... ഏറെ ആലോചിക്കാതെ തന്നെ ഞാൻ പോകേണ്ട സ്ഥലവും മനസ് കാണിച്ചു തന്നു. അല്ല അവൾ കാണിച്ചു തന്നു അങ്ങനെ പറയുന്നതാകും ശെരി. വേറെ എവിടെയും ആയിരുന്നില്ല, ഹിഡുംബി ദേവിയുടെ അരികിലേക്ക് തന്നെയാകണം ആ യാത്ര. ഭീമന്റെ പ്രണയം, അല്ലങ്കിൽ നഷ്ടപ്രണയം വസിക്കുന്ന മഞ്ഞിൽ വിരിഞ്ഞിരിക്കുന്ന മനാലി.....
    <p>
<p>
മുന്നൊരുക്കങ്ങൾ ഇല്ലാതെ ആ യാത്രയുടെ കൗതുകങ്ങളിലേക്കു പറക്കാൻ നേരെത്തെ തന്നെ കിടന്നുറങ്ങി എങ്കിലും ഉറക്കം എന്നെ തഴുകുമ്പോൾ രാത്രിയുടെ രണ്ടാം യാമം അവസാനിച്ചിരുന്നു.
</p>

<p>
  രാവിലെ 6:30 ആകുമ്പോളേക്ക് തന്നെ ഞാൻ ബോര്‍ഡിങ് പാസും വാങ്ങി ഒരു കപ്പ് കാപ്പിയുമായി ആ ചെറിയ വിമാനത്തിനായി കാത്തിരിപ്പു തുടങ്ങിയിരുന്നു, എന്തോ ഉറക്കക്കുറവ് എന്നെ ഒട്ടും തളർത്തിയിരുന്നില്ല.. ആ കൊച്ചു വിമാനം പതിയെ ഉയർന്നു.. ഇളം വെയിൽ കണ്ണിലടിച്ചപ്പോൾ പതിയെ ഫിൽറ്റർ താത്തിവെച്ച് ഞാൻ ഒന്ന് മയങ്ങി 12 മണിയോടെ ഡൽഹിയുടെ ചൂടിലേക് ഇറങ്ങി. നല്ല വിശപ്പുണ്ടായിരുന്നു, അതിനാൽ എയര്പോര്ട്ടിനുള്ളിലെ പഞ്ചാബ് ഗ്രില്ലിൽ കയറി ഒരു നല്ല ഭക്ഷണം കഴിച്ചു. ബുന്ദർ എയർപോർട്ട് ആണ് ഇനി ലക്‌ഷ്യം, അങ്ങോട്ടുള്ള ഫ്ലൈറ്റ് 2:30 ആണ് അതുകൊണ്ടു തന്നെ ഡൽഹിയുടെ നഗരത്തിന്റെ തിരക്കിലേക്കിറങ്ങിയില്ല. ബോര്‍ഡിങ് എല്ലാം കഴിഞ്ഞു ഫ്ലൈറ്റ് കോളിനായി ഒരു ബെഞ്ചിൽ ഇരുന്നു. എന്റെ നേരെ മുന്നിൽ ഇരുന്നിരുന്നത് ഫോണിൽ സംസാരിച്ചു കൊണ്ടിരുന്ന ഒരു ടിപ്പിക്കൽ നോർത്ത് ഇന്ത്യൻ പെൺകുട്ടിയായിരുന്നു, ഒരു മജന്ത കളർ അയഞ്ഞ കോട്ടൺ സാരി ആണ് വേഷം. ഞാൻ എന്തോ വിചാരിച്ചു ആ പെൺകുട്ടിയെ ഇങ്ങനെ നോക്കി ഇരുന്നു. വേറൊന്നുമല്ല അവളുടെ കഴുത്തിൽ ഞാൻ കണ്ടൊരു മാലയായിരുന്നു, അതിനൊന്നോടെന്തോ പറയാനുള്ള പോലെ അതിന്റെ പച്ച കല്ലുകൾ എന്നെ നോക്കി ചിരിക്കുന്നു.. ആ എന്തോ പെട്ടെന്ന് തന്നെ ഫ്ലൈറ്റ് കോൾ വന്നു ഒരു ചെറിയ ബസിലേക് കയറി. അവളുമുണ്ടായിരുന്നു ആ ബസിൽ, യാത്രക്കാരിൽ ഭൂരിഭാഗം പേരും അവധി ആഘോഷിക്കാനായി കൂട്ടമായി മണാലിയിലേക്കു പോകുന്നവരാണ് പക്ഷെ അവൾ ഒറ്റക്കായിരുന്നു..
</p>
<p>
വെറുതെയെങ്കിലും ഒന്ന് വിചാരിച്ചിരുന്നു എന്റെ സീറ്റിനടുത്ത് തന്നെയാകണേ അവൾ എന്ന്, പക്ഷെ അവൾ എന്റെ മുന്നിലൂടെ പിന്നിലെ നിരയിലേക്ക് പോയി. ഞാൻ അവളെ നോക്കി ഇരുന്നത് കണ്ടിട്ടാകണം ഒരു പുഞ്ചിരി ആ മുഖത്തുണ്ടായിരുന്നു. എയർപോർട്ടിൽ നിന്നും ഇറങ്ങി ഞാൻ ഒരു യൂബർ പിടിച്ചു ഡൽഹിയിൽ വെച്ച് ബുക്ക് ചെയ്ത ഒരു ഹോട്ടലിലേക്കായിരുന്നു. ഒരു നീണ്ടയാത്രയുടെ ക്ഷീണം ഉറങ്ങി തീർക്കണം എന്ന് കരുതി ചെക്ക് ഇൻ ചെയ്തു നേരെ കുളിമുറിയിലെ ചൂടുവെള്ളത്തിൽ നല്ലൊരു കുളി നടത്തി. മനാലിയുടെ തണുപ്പിന് കനം വെച്ച് തുടങ്ങിയിരുന്നു. ഒരു സ്വെറ്ററും ഇട്ടു ഞാൻ ഹോട്ടലിന്റെ റെസ്റ്റോറന്റിൽ കയറി ഒരു ലഞ്ച് കഴിച്ചെന്നു വരുത്തി. ബില്‍ പേ ചെയ്തു ലിഫ്റ്റിലേക്ക് നടക്കുമ്പോൾ അതാ വരുന്നു അവൾ, എയർപോർട്ടിലും പ്ലെയിനിലും ഉണ്ടായിരുന്ന ആ പെൺകുട്ടി, പക്ഷെ വേഷം മാറിയിട്ടുണ്ട്, അതിനർത്ഥം അവൾ ഈ ഹോട്ടലിൽ തന്നെയാണ് താമസിക്കുന്നത്. എന്തായാലും അതും ഓർത്തു കുറെ സമയം ആ തണുപ്പത്ത് നിൽക്കാൻ തോന്നിയില്ല, വേഗം റൂമിൽ കയറി വാതിലടച്ചു 2 കമ്പിളി പുതപ്പും പുതച്ചു മനാലിയുടെ കൊല്ലും തണുപ്പിലേക്ക് ഊളിയിട്ടു.
</p>

  <p>

    രാത്രിക്കു പകലിനെ തഴുകാൻ മടിയുള്ള ആ പുലർകാലത്തു കുളിച്ചെന്നു വരുത്തി ക്യാമറയും എടുത്ത് പുറത്തിറങ്ങി, വാച്ചിൽ നോക്കുമ്പോൾ 7:30 കഴിഞ്ഞിരുന്നു. ജാക്കറ്റും ഗ്ലൗസും ഒക്കെയായി തണുപ്പിനെ കളിയാക്കി കൊണ്ടാണ് നടന്നത്, ഏകദേശം 20 മിനിറ്റ് നടന്നാൽ ക്ഷേത്രമായി. ഹോട്ടലിന്റെ മെയിൻ ഡോർ കഴിഞ്ഞതും പിന്നിൽ നിന്നൊരു വിളി തിരിഞ്ഞു നോക്കിയപ്പോൾ മറ്റേ കക്ഷിയാണ്, "Hello i'm aarthi", പിന്നെ ഹിന്ദിയിൽ എന്തോ ചോദിച്ചു, അതിൽ ഹിഡുംബി എന്നൊക്കെ ഉണ്ടായിരുന്നു അവളുടെ സംസാരത്തിൽ നിന്ന് ഒന്നെനിക്കുറപ്പായിരുന്നു അവളും അവിടേക്കു തന്നെയാണ്. എന്റെ ഹിന്ദിയുടെ ദൗർലഭ്യം മനസിലാക്കി പിന്നെ അവൾ ഇംഗ്ലീഷിൽ ആയി സംസാരം. അവൾ ഡൽഹി യൂണിവേഴ്സിറ്റിയിൽ പഠിക്കുകയാണ്, ആരതി ബേദി അതാണ് മുഴുവൻ പേര്, ആളൊരു അസ്സല് പഞ്ചാബി ആണ്. പതിയെ ആ തണുപ്പിലൂടെ ഞങ്ങൾ നടന്നു. പലഭാഗത്തും എന്റെ ക്യാമറ കണ്ണുകൾ ഉടക്കുന്നുണ്ടായിരുന്നു. ആ മനോഹര ക്ഷേത്രം എന്നെ എപ്പോളും നൊമ്പരപെടുത്തിയിരുന്നു. ചെറു പ്രായത്തിൽ സ്വാധീനിച്ച മഹാഭാരതകഥകൾ ആയിരിക്കാം അതിനു കാരണം. നടത്തത്തിനിടയിൽ ഞങ്ങൾ സംസാരിച്ചു കൊണ്ടിരുന്നു. അവള്‍ പഠിക്കുന്നത് ഇന്ത്യൻ മിത്തോളജിക്കൽ സ്റ്റഡീസ് ആണ്. എനിക്കും ഏറെ ഇഷ്ടമുള്ള വിഷയമാണ് അത്. അതിനാൽ വാ തോരാതെ ഞാനും കത്തി അടിച്ചു കൊണ്ടിരുന്നു. കേൾക്കാത്തതും വളരെ വിചിത്രമായതുമായ പല കാര്യങ്ങളും അവൾ പറഞ്ഞുകൊണ്ടിരുന്നപ്പോൾ എന്റെ നീളം കൂടിയ നാവു പതിവിനു വിപരീതമായി വായിൽ തന്നെ കിടന്നു. കാടിനകത്തെ മരത്തിൽ നിർമ്മിച്ച ആ ക്ഷേത്രം എന്റെ ചെറുപ്പം മുതലുള്ള ഹിമാലയസ്വപ്നങ്ങളിൽ മുൻപന്തിയിൽ തന്നെ ആയിരുന്നു എന്നതും ഒരു അത്ഭുതമായിരുന്നു, കൂടെ ഹിഡുംബി ദേവിയുടെ പ്രണയത്തിന്റെ നൊമ്പരവും മനസിനെ മുറിവേല്പിക്കുന്നുണ്ടായിരുന്നു .
  </p>

  <p>
    ക്ഷേത്രത്തിൽ പ്രവേശിച്ചത് മുതൽ ആരതി വളരെ നിശബ്ദയായി ചെറിയൊരു മന്ദഹാസം ചുണ്ടിൽ നിറച്ചു കൊണ്ടായി നടപ്പ്. അവളുടെ ഇളം നീല കണ്ണുകൾ എന്റെ നീലാംബരിയുടെ കണ്ണുകളോട് കിടപിടിക്കുന്നതായിരുന്നു. പരിചയപെട്ടു ഏതാനും നിമിഷങ്ങളായിട്ടേ ഉള്ളുവെങ്കിലും അവളുടെ പെരുമാറ്റം ഞങൾ തമ്മിൽ നാളുകൾക്കു മുമ്പേ പരിചയം ഉള്ള രീതിയിൽ ആയിരുന്നു. എന്റെ ഒരു പൊതു സ്വഭാവം അനുസരിച്ചു ഒരു സുഹൃത്തിനെ കിട്ടിയാൽ അത് എങ്ങനെ ദീർഘകാലം നീട്ടി കൊണ്ട് പോകാം എന്നതിൽ ഉപരി എത്രയും പെട്ടെന്ന് ഞാനും അവരുമായുള്ള രസതന്ത്രത്തിന്റെ അങ്ങേ അറ്റം കാണാൻ ശ്രമിക്കുമായിരുന്നു. അത് എനിക്ക് നല്ലതേ തന്നിട്ടുമുള്ളൂ, കാരണം എന്റെ സുഹൃത്തുക്കൾ എന്റെ നല്ലതും ചീത്തയും മനസിലാക്കാൻ ആ സമയം നല്ലവണ്ണം വിനിയോഗിക്കാറുണ്ടായിരുന്നു. അതായത് എനിക്ക് ഞാനും അവളും തമ്മിലുള്ള ബന്ധം വളരെ മുൻപേ ഉള്ളതാണെന്ന ഒരു തോന്നൽ വന്നു തുടങ്ങിയിരുന്നു. അത് ഞാൻ അവളുടെ സംസാരത്തിലും നോട്ടങ്ങളിലും നിന്നും ചികഞ്ഞെടുത്തതായിരുന്നു.
</p>
<p>

മരത്തിൽ തീർത്ത ആ മനോഹര ക്ഷേത്രം ഞങ്ങൾ വളരെ ആസ്വദിച്ചു. ഒരു പാട് തവണ വന്നിരിക്കുന്നു അവൾ എങ്കിലും അവളുടെ മുഖത്തുനിന്നും അവൾ അതിന്റെ ഓരോ ചാരുതയും ആസ്വദിക്കുകയാണെന്ന ഭാവം ഞാൻ മനസിലാക്കിയിരുന്നു. ദേവിയെ തൊഴുതു പടികൾ ഇറങ്ങുമ്പോൾ സാദാ നീർ തുളുമ്പുന്ന അവളുടെ കണ്ണുകളിലെ കടലാഴങ്ങൾ ഞാൻ കണ്ടിരുന്നു .
</p>
<p>
  അവൾ നടന്നു പിന്നാലെ ഞാനും.. പതിയെ അവൾ പഴയ പോലെ സംസാരിക്കാൻ തുടങ്ങി. എനിക്കറിയാത്ത ഒരുപാടു കഥകൾ പറഞ്ഞു ഹിഡുംബിയെ കുറിച്ചും, ആ ക്ഷേത്രത്തെ കുറിച്ചും അതുപോലെ ഭീമനെ പറ്റിയും. ഏകദേശം ഒരു ഒന്നൊന്നര കിലോമീറ്ററുകൾ നടന്നിട്ടുണ്ടാകും. ബിയാസ് നടിയുടെ കുളിരിനെ തഴുകി കൊണ്ട് വന്ന തണുത്ത തെന്നൽ എന്റെ മുഖത്തടിച്ചു കൊണ്ടിരുന്നു. എങ്കിലും എന്റെ ഉള്ളിന്റെ ഉള്ളിൽ അവളെ പറ്റിയായിരുന്നു ചിന്തിച്ചു കൊണ്ടിരുന്നത്, ഏതോ ഒരു പെൺകുട്ടി എന്നോട് കഥകൾ പറയുന്നു അതും കുറച്ചു സമയത്തെ പരിചയം മാത്രമുള്ള ഒരാളോട്.. എന്തോ ആ ചിന്തയുടെ മുകളിൽ അവൾ ആ കുറച്ചു സമയം കൊണ്ട് എന്നെ സ്വാധീനിച്ചിരുന്നു. ബിയാസ് നദിയുടെ ഓളങ്ങളുടെ കവിത കേട്ടുകൊണ്ട്‌ അതിനടുത്തുള്ള ഒരു ചെറിയ കടയിൽ നിന്ന് റൊട്ടിയും ഡാലും കഴിച്ചു, കൂട്ടത്തിൽ ഒരു അടിപൊളി കഹ്‌വ ചായയും.
</p>

<p>

  എന്റെ അടുത്ത ലക്‌ഷ്യം കസോൾ ആയിരുന്നു. പിറ്റേന് പുലർച്ചെ ആറുമണികയിരുന്നു ബസ്. അതിനാൽ കുറച്ച് സാധനങ്ങൾ വാങ്ങാനുണ്ടായിരുന്നെന്ന് അവളോട് പറഞ്ഞപ്പോൾ അവൾ പറഞ്ഞു, അവൾക്കു കുറച്ച് സ്ഥലങ്ങൾ കൂടി പോകാനുണ്ടെന്നും ഹോട്ടലിൽ വെച്ച് വൈകിട്ട് കാണാമെന്നും. കുങ്കുമപൂവ് ചേർത്ത ആ ചായയുടെ അവസാന തുള്ളിയും ആസ്വദിച്ചു കൊണ്ട് അവൾക്കൊരു ഷേക്ക് ഹാൻഡും കൊടുത്തു ഞാൻ ഇറങ്ങി.
</p>

<p>
സുഗന്ധ പൂരിതമായ ചായകൾ ഞാൻ എപ്പോളും ആസ്വദിക്കാറുണ്ടായിരുന്നു, അത്തരത്തിൽ ഒന്നായിരുന്നു അന്നത്തെ എന്റെ വൈകുന്നേരത്തെ ഉത്തേജിപ്പിച്ചത്. ചില പൂക്കൾ ഇട്ടു തിളപ്പിച്ച ചായ. വൈകുന്നേരം പ്രേത്യേകിച്ചു ചെയ്യാൻ ഒന്നുമില്ലാത്തതുകൊണ്ട് ഹോട്ടലിന്റെ ബാൽക്കണിയിൽ ഹിമാലയത്തിന്റെ ചിത്ര പണികൾ കണ്ടു നേരം പോക്കി, അപ്പോള് മനസ്സിൽ എവിടെയോ ആരതി ഉണ്ടായിരുന്നു. അത്താഴത്തിന്റെ സമയത്തും അവളെ കാണാത്തതിൽ ഞാൻ വിഷമിച്ചു, കാരണം ഇന്ന് കണ്ടില്ലെങ്കിൽ ഇനി കാണാൻ കഴിയില്ലെന്നെനിക്കറിയാം. അതിനാൽ ഏറെ നേരം വൈകിയാണ് ഞാൻ ഡൈനിങ്ങ് ടേബിളിൽ നിന്നും തിരികെ വന്നത്. എന്തായാലും 4 മണിക്ക് അലാറം വെച്ച് പാർവതി ബാവുൽ ന്റെ എനിക്ക് പ്രിയപ്പെട്ട ഒരു പാട്ടും വെച്ച് ഞാൻ കിടന്നു, പുറത്തു നല്ല തണുപ്പുണ്ടെങ്കിലും മനസ്സിൽ നല്ല ചൂടായതിനാൽ ഞാൻ കഴിഞ്ഞ ദിവസത്തെ പോലെ രണ്ടു പുതപ്പുകൾ ഉപയോഗിച്ചിരുന്നില്ല.
</p>

<p>
  സുഗന്ധ പൂരിതമായ ചായകൾ ഞാൻ എപ്പോളും ആസ്വദിക്കാറുണ്ടായിരുന്നു, അത്തരത്തിൽ ഒന്നായിരുന്നു അന്നത്തെ എന്റെ വൈകുന്നേരത്തെ ഉത്തേജിപ്പിച്ചത്. ചില പൂക്കൾ ഇട്ടു തിളപ്പിച്ച ചായ. വൈകുന്നേരം പ്രേത്യേകിച്ചു ചെയ്യാൻ ഒന്നുമില്ലാത്തതുകൊണ്ട് ഹോട്ടലിന്റെ ബാൽക്കണിയിൽ ഹിമാലയത്തിന്റെ ചിത്ര പണികൾ കണ്ടു നേരം പോക്കി, അപ്പോള് മനസ്സിൽ എവിടെയോ ആരതി ഉണ്ടായിരുന്നു. അത്താഴത്തിന്റെ സമയത്തും അവളെ കാണാത്തതിൽ ഞാൻ വിഷമിച്ചു, കാരണം ഇന്ന് കണ്ടില്ലെങ്കിൽ ഇനി കാണാൻ കഴിയില്ലെന്നെനിക്കറിയാം. അതിനാൽ ഏറെ നേരം വൈകിയാണ് ഞാൻ ഡൈനിങ്ങ് ടേബിളിൽ നിന്നും തിരികെ വന്നത്. എന്തായാലും 4 മണിക്ക് അലാറം വെച്ച് പാർവതി ബാവുൽ ന്റെ എനിക്ക് പ്രിയപ്പെട്ട ഒരു പാട്ടും വെച്ച് ഞാൻ കിടന്നു, പുറത്തു നല്ല തണുപ്പുണ്ടെങ്കിലും മനസ്സിൽ നല്ല ചൂടായതിനാൽ ഞാൻ കഴിഞ്ഞ ദിവസത്തെ പോലെ രണ്ടു പുതപ്പുകൾ ഉപയോഗിച്ചിരുന്നില്ല.
</p>
<p>
  രാത്രി ഏറെ വൈകിക്കാണും ഏതോ ഒരു നിമിഷത്തിൽ ഞാൻ ഉണർന്നു, അവൾ എന്റെ അരികിൽ ഉണ്ട്, മയക്കത്തിലാണ് പക്ഷെ അവളുടെ കരങ്ങൾ എന്റെ ശരീരത്തെ ആവരണം ചെയ്തിരിക്കുന്നു, കറുത്തിരുണ്ട അവളുടെ കാര്‍ക്കൂന്തൽ എന്റെ നെഞ്ചിൽ പാറിക്കിടക്കുന്നു. അവൾ ആരതി തന്നെയാണെന്ന് ഞാൻ ഒന്ന് രണ്ടു തവണ ഉറപ്പുവരുത്തി, പക്ഷേ കഴിഞ്ഞതൊന്നും ഓർക്കാൻ പറ്റാത്ത ഒരു മനസികാവസ്ഥയായിരുന്നു എനിക്ക്. അവൾ എങ്ങനെ അവിടെ വന്നു, എന്തിനു വന്നു എന്നൊക്കെ ഉള്ള ചോദ്യങ്ങള്‍ക്ക് അവിടെ ഒരു പ്രസക്തിയും ഇല്ലായിരുന്നു. അനാവൃതമായിരിക്കുന്ന അവളുടെ കഴുത്തിൽ ഞാൻ കണ്ടു ആ പച്ച പാലക്കാ മാല, അതെ, എനിക്കുറപ്പായിരുന്നു ഇത് നീലാംബരിയുടേത് തന്നെയാന്നെന്നു. നീലാംബരിയാണോ എന്റെ കൂടെ? എത്ര നേരം അവളെ അങ്ങനെ നോക്കിയിരുന്നെനിക്കറിയില്ല. പതിയെ ഒന്നും സംഭവിക്കാത്ത മട്ടിൽ അവൾ ഉണർന്നു, ഒരു ഉറക്കത്തിന്റെ ക്ഷീണം അവളുടെ ആ ഇളം നീല കണ്ണുകളിൽ പ്രതിഫലിച്ചിട്ടേ ഇല്ലായിരുന്നു. ഒരു ചെറിയ പുഞ്ചിരിയുമായി എന്നെ ഒന്ന് പുണർന്നു. എന്റെ മുടിയെ ഒന്ന് താലോലിച്ച ശേഷം എനിക്ക് നനുത്തൊരു ചുംബനവും സമ്മാനിച്ച് എന്നോടൊരു യാത്ര പോലും പറയാതെ അവൾ ആ മുറി വിടുന്നത് വരെ ഞാൻ നോക്കി നിന്നു.
</p>
<p>
  അലാറം നാലുമണിക്ക് തന്നെ അടിച്ചു. ആ ശബ്ദം കേട്ടായിരുന്നു ഞാൻ ‌ഉണർന്നത്, സ്വബോധം തിരിച്ചു കിട്ടിയതപ്പോളായിരുന്നു. ഒരു നല്ല സ്വപ്നം കണ്ട സന്തോഷത്തിൽ ഞാൻ സമയം പാഴാക്കാതെ ബാത്റൂമിലേക്കു പോയി. ഹീറ്ററിൽ നിന്നും ആദ്യ തുള്ളി ശരീരത്തിൽ വീണത് മുതൽ എന്റെ പല ഭാഗങ്ങളിലും നീറ്റൽ തുടങ്ങി. പെട്ടെന്ന് തന്നെ ഷവർ ഓഫ് ആക്കി ഞാൻ എന്റെ ശരീരത്തിലെ നീറ്റലിന്റെ ഉറവിടം അന്വേഷിച്ചു. ഒരു നിമിഷം ഞെട്ടി, എന്റെ ശരീരത്തിൽ എനിക്ക് നല്ല വ്യക്തമായി കാണാം അവളുടെ നഖക്ഷതങ്ങൾ. നീറ്റലിലും ആ നനുത്ത അനുഭൂതി എന്റെ മനസ്സിൽ ചില ചോദ്യങ്ങൾക്കു തുടക്കമിട്ടിരുന്നു, കുളിച്ചെന്നു വരുത്തി നേരെ റിസെപ്ഷനിലേക്കോടി. അന്വേഷിച്ചപ്പോൾ അവൾ രണ്ടു മണിക്കൂർ മുന്നേ ആണ് ചെക്ക് ഔട്ട് ചെയ്തെന്നു മനസിലായി. ഒരു പിടി ചോദ്യങ്ങൾ ആയിരുന്നു മനസ്സിൽ ആ ഒരു ചെറിയ നിമിഷം മിന്നി മറഞ്ഞത്. അതൊക്കെ തല്ലി കെടുത്തി മനഃസാന്നിധ്യം വീണ്ടെടുത്തു റൂമിൽ കയറി വാതിലടച്ചു ഒരു ഇരിപ്പായിരുന്നു. മനസ്സിൽ വന്ന പല ചോദ്യങ്ങളും ഉത്തരം അന്വേഷിക്കാതെ എന്റെ മാത്രം ഭ്രമാത്മകത നിറഞ്ഞൊരു ലോകത്തിന്റെ ഒരു വികൃതായി അതിനെ കാണാൻ ശ്രമിച്ചു, പക്ഷെ അന്നാദ്യമായി അതിന്റെ പ്രതിനിധി ഒരു ജീവനുള്ള സ്ത്രീ ആയിരുന്നെന്നുള്ള വിചിത്രമായ സത്യം ഞാൻ തിരിച്ചറിഞ്ഞു.
</p>
<p>
  സമയം വൈകിയിരുന്നു, പെട്ടെന്ന് തന്നെ പാക്ക് ചെയ്തു. റൂം ഒന്ന് വൃത്തിയാക്കി. ബെഡ്ഷീറ് നേരെ ആക്കുന്നതിനിടയിൽ ആ പാലക്കാ മാല ഞാൻ അവിടെ കണ്ടു. പതിയെ കയ്യിലെടുത്തു സൂക്ഷിച്ചു നോക്കി, അതെ, ഇത് അത് തന്നെ, നീലാംബരിയുടെ കഴുത്തിൽ കണ്ടേ അതെ മാല. വളരെ പഴയ ഡിസൈൻ പക്ഷെ അതിനു നല്ല ശോഭ ഉണ്ടായിരുന്നു. ആ കുപ്പി വളപൊട്ടുകളിലേക്കു അവൾ തന്നെ തന്ന മറ്റൊരു സമ്മാനമായി തന്നെ ഞാൻ അതിനെ കണ്ടു. റിസപ്ഷനിൽ നിന്നും ചെക്ക്ഔട്ട് ചെയ്യുന്നതിനിടക്ക് അവളുടെ അഡ്രസ്സും ഫോൺ നമ്പറും വാങ്ങാൻ മറന്നില്ല. അത് വെച്ച് ഫോൺ വിളിച്ചെങ്കിലും അങ്ങനെ ഒരു ഫോൺ നിലവിൽ ഇല്ല എന്ന വാക്കുകൾ മാത്രമാണ് കേട്ടത്. പുറത്തു ഉബറിന് വേണ്ടി കാത്ത് നില്കുമ്പോളും അവളുടെ ശരീരത്തിന്റെയും മനസിന്റെയും സുഗന്ധം എന്നെ നൊമ്പരപ്പടുത്തുന്നുണ്ടായിരുന്നു.
</p>




    </p>
  <br><br>
<style>.bmc-button img{height: 34px !important;width: 35px !important;margin-bottom: 1px !important;box-shadow: none !important;border: none !important;vertical-align: middle !important;}.bmc-button{padding: 7px 10px 7px 10px !important;line-height: 35px !important;height:51px !important;min-width:217px !important;text-decoration: none !important;display:inline-flex !important;color:#ffffff !important;background-color:#000000 !important;border-radius: 5px !important;border: 1px solid transparent !important;padding: 7px 10px 7px 10px !important;font-size: 22px !important;letter-spacing: 0.6px !important;box-shadow: 0px 1px 2px rgba(190, 190, 190, 0.5) !important;-webkit-box-shadow: 0px 1px 2px 2px rgba(190, 190, 190, 0.5) !important;margin: 0 auto !important;font-family:'Cookie', cursive !important;-webkit-box-sizing: border-box !important;box-sizing: border-box !important;-o-transition: 0.3s all linear !important;-webkit-transition: 0.3s all linear !important;-moz-transition: 0.3s all linear !important;-ms-transition: 0.3s all linear !important;transition: 0.3s all linear !important;}.bmc-button:hover, .bmc-button:active, .bmc-button:focus {-webkit-box-shadow: 0px 1px 2px 2px rgba(190, 190, 190, 0.5) !important;text-decoration: none !important;box-shadow: 0px 1px 2px 2px rgba(190, 190, 190, 0.5) !important;opacity: 0.85 !important;color:#ffffff !important;}</style><link href="https://fonts.googleapis.com/css?family=Cookie" rel="stylesheet"><a class="bmc-button" target="_blank" href="https://www.buymeacoffee.com/JbqAN8l7h"><img src="https://cdn.buymeacoffee.com/buttons/bmc-new-btn-logo.svg" alt="Buy me a coffee"><span style="margin-left:15px;font-size:28px !important;">Buy me a coffee</span></a>
    </p>
  </article>
<!-- partial -->
  <!-- <script src='https://cdnjs.cloudflare.com/ajax/libs/jquery/2.1.3/jquery.min.js'></script> -->
<!-- <script src='https://fast.fonts.net/jsapi/2c229d3b-1e35-47f4-954a-e92fa5d7210b.js'></script> -->
</body>
</html>
